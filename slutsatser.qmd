---
title: "Slutsatser"
format: pdf
---

Redan efter första modellträningen uppnåddes ett av målen i arbetet – att nå en förklaringsgrad R² på minst 0,80. Den första modellen gav ett R² på över 0,91, vilket visade att en linjär regressionsmodell har potential att prediktera bilpriser med hög precision.

Nästa fråga var om man kunde nå en liknande förklaringsgrad med färre prediktorer. Jag undersökte aldrig specifikt om två prediktorer räckte för att nå R² > 0,80, men jag testade två enklare modeller: en med tre prediktorer och en med fyra. Båda nådde målet. Resultatet visade att en modell med endast year_model, miles, hpower – och i det ena fallet även fuel – kunde prediktera priset på en bil med relativt hög noggrannhet.

Även om modell 1 presterade bäst rent statistiskt, visade både modell 2 och 3 att det går att nå en förklaringsgrad över 80 % utan att använda alla variabler. Därmed uppnåddes studiens syfte: att ta fram en enkel men träffsäker modell för att prediktera bilpriser.
